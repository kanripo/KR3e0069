# -*- mode: mandoku-view; -*-
#+TITLE: 仁端錄
#+DATE: 2015-08-24 23:07:06.963482
#+PROPERTY: ID KR3e0069
#+PROPERTY: BASEEDITION WYG    
#+PROPERTY: JUAN 卷二
<pb:KR3e0069_WYG_002-1a>¶
欽定四庫全書¶
　仁端録卷二¶
　　　　　　　　　　　　明　徐謙　撰¶
　　　　　　　　　　　　　　陳葵　刪定¶
　　十二經症治¶
手少隂心足腎居手太隂肺足是脾手厥隂兮心包絡¶
足乃肝經莫認非(三隂屬臟所謂發/於三隂者難治也)¶
手少陽膽足三焦手太陽兮小腸交足太陽是膀胱位¶
<pb:KR3e0069_WYG_002-1b>¶
陽明大腸足屬胃(三陽屬腑所謂發/於三陽者易治也)¶
太陽所至為腰痛　太陽病則發熱腰痛脊强兀兀頭¶
痛小便赤澁應在頭面身之後痘于此出不快用荆芥¶
　防風　甘草　羌活　天麻　足太陽膀胱經氣病¶
則腰折腎痛血病則顚狂用麻黄　桂枝　澤㵼　黄¶
柏　手太陽小腸經氣病則嗌痛頷腫血病則頰腫用¶
生地　赤茯苓　手足二經通用¶
寒淫於内治以甘熱佐以苦辛以醎㵼之以辛潤之以¶
<pb:KR3e0069_WYG_002-2a>¶
苦堅之寒淫所勝平以辛熱佐以苦甘以醎㵼之¶
陽明所至為皺掲　陽明病則身熱目赤作渇詀妄大¶
便閉應在四肢身之前痘于此出不快用升麻　葛根¶
　紫蘇　芍藥　甘草　蓮鬚　葱白　紫草　足陽¶
明胃經氣病則喜伸善欠驚狂詀語血病則唇胗㗋痺¶
用半夏　白术　蒼术　防風　手陽明大腸經氣病¶
則頸腫血病則鼽衂㗋痺用連翹　秦芁　麻仁　手¶
足二經通用升麻　白芷　石膏　大黄¶
<pb:KR3e0069_WYG_002-2b>¶
燥淫于内治以苦温佐以甘辛以苦下之¶
燥淫所勝平以苦温佐以酸辛以苦下之¶
少陽所至為&KR0329;嘔瘍瘡惡病暴死　少陽病則乍寒乍¶
熱胸腹痛乾嘔心煩應在胸鬲及身之側痘于此出不¶
快用紫蘇　柴胡　黄芩　木通　蘇葉　足少陽膽¶
經氣病則口苦太息血病則腋下腫用半夏　連翹¶
龍膽　手少陽三焦氣病則嗌腫㗋痺血病則目鋭眥¶
痛頰腫用川芎　地黄　附子　細辛　黄豆　手足¶
<pb:KR3e0069_WYG_002-3a>¶
二經通用柴胡　青皮　半夏¶
火淫于内治以醎寒佐以苦辛以酸收之以苦發之¶
火淫所勝平以醎寒佐以苦辛以酸收之以苦發之¶
太隂所至為中滿吐下　太隂病則自利四肢逆冷應¶
在四肢兩腋用附子理中湯異攻散木香荳&KR0371;丸　足¶
太隂脾經氣病則舌强食嘔善噫血病則溏㵼用防風¶
　蒼术　白术　人參　白芍　吳茱萸　當歸　黄¶
茋　甘草　縮砂仁　手太隂肺經氣病則喘咳血病¶
<pb:KR3e0069_WYG_002-3b>¶
則煩心用升麻　天門冬　桔梗　黄芩　桑白皮¶
杏仁　白芷　麻黄　石膏　門冬　黑山梔　手足¶
二經通用前胡　白术¶
濕淫于内治以苦熱佐以酸淡以苦燥之以淡泄之¶
濕淫所勝同上¶
少隂所至為瘍疹　少隂病則咽痛口舌乾燥痘黑䧟¶
應在頭額下部用四物湯加紫草　紅花　足少隂腎¶
經氣病則善恐血病則舌乾咽腫嗜卧用附子　丁香¶
<pb:KR3e0069_WYG_002-4a>¶
　官桂　黄茋　手少隂心經氣病則嗌乾渇而欲飲¶
血病則衂衊血汗用麻黄　生地　黄連　細辛　當¶
歸　手足二經通用獨活　細辛¶
熱淫于内治以醎寒佐以甘苦以酸收之以苦發之¶
熱淫所勝同上¶
厥隂所至為嘔㵼　厥隂病則四肢厥冷時作搐搦舌¶
捲卵縮應在兩脇用大功散加防風　青皮　足厥隂¶
肝經氣病則腰痛咽乾血病則嘔逆飡泄遺溺癃閉用¶
<pb:KR3e0069_WYG_002-4b>¶
𦍑活　當歸　茱茰　甘草　膽草　手厥隂心包絡¶
氣病則臂肘攣急腋腫助痛血病則心煩掌中熱用地¶
黄　丹皮　手足二經通用柴胡　青皮¶
風淫于内治以辛涼佐以甘苦以甘緩之以辛散之¶
風淫所勝同上¶
　　五臓治法¶
心經宜汲水溢灌調脾潤肺¶
苦　心苦緩以酸收之(五味/子)　欲　心欲軟以醎軟之¶
<pb:KR3e0069_WYG_002-5a>¶
(芒/硝)¶
補　以醎補之(炒/鹽)　　　　　㵼　以甘㵼之(甘/草)¶
宜用導赤散加黄連　硃砂惺惺散加犀角　黄連無¶
比散猪尾膏¶
肝經宜調養脾土滋補腎水¶
苦　肝苦急以甘緩之(甘/草)　　欲　肝欲散以辛散之¶
(川/芎)¶
補　以辛補之(生/薑)　　　　　㵼　以酸㵼之(白/芍)¶
<pb:KR3e0069_WYG_002-5b>¶
宜用羌活湯加青皮　柴胡人參𦍑活散加羚羊角¶
紫草　黄芩　連翹　山查　木通　黄連　川芎¶
當歸　生地　紅花　防風　前胡　桔梗　甘草若¶
春夏秋帶紫色加地骨皮寒月不起發虚嘔用藿香¶
黄連不食用白荳仁　陳皮　麥芽腹痛用砂仁　乳¶
香　木香血泡用四物湯加紫草　丹皮寒月虚嘔肢¶
冷用丁香　官桂㗋疼用元參　射乾口渇熱不退用¶
黄連膿少用黄茋　白术不綻用殭蠶　穿山甲　升¶
<pb:KR3e0069_WYG_002-6a>¶
麻搔痒用防風　白芷　蒺藜泄㵼用白术　煨山藥¶
　茯苓　木香不靨用五味子　白芍發疔用甘菊寒¶
戰咬牙屬虚寒者用異攻散加薑汁¶
脾經宜抑水之揚障木之蔽以固其土¶
苦　脾苦濕以苦燥之(白/术)　　欲　脾欲緩以甘緩之¶
(甘/草)¶
補　以甘補之(人/參)　　　　　㵼　以苦㵼之(黄/連)¶
固脾宜用四君子湯保元湯如聖散白术散補中益氣¶
<pb:KR3e0069_WYG_002-6b>¶
湯調元湯加白芍　防風　連翹毒盛用升麻葛根湯¶
發水泡用陳氏異攻散¶
胃經宜抑水障木滋金養火　治法用藥與脾經相同¶
肺經宜抽薪去火培土清源清金補腎調脾益肝¶
苦　肺苦氣上逆以苦㵼之(訶子/黄芩)欲　肺欲收以酸收¶
之(白/芍)¶
補　以酸補之(五味/子)　　　　　㵼　以辛㵼之(桑白/皮)¶
宜用㵼白散合甘桔湯加牛蒡子　天花粉或參蘇飲¶
<pb:KR3e0069_WYG_002-7a>¶
灰白皮薄用保元湯加附子色紫欠潤用當歸　川芎¶
　前胡　連翹　防風　白芍　廣皮　木香　紅花¶
　桔梗　貝母¶
腎經宜疎調脾土和遏心火提拔元陽¶
苦　腎苦燥以辛潤之(知母/黄柏)　欲　腎欲堅以苦㵼之¶
(知/母)¶
補　以苦補之(黄/柏)　　　　　㵼　以醎㵼之(澤/㵼)¶
若發熱痘尚未出腰痛脚疼者是火旺水衰之兆用神¶
<pb:KR3e0069_WYG_002-7b>¶
解散以汗出痛止為佳毒盛用酒炒黄柏　知母亦不¶
可多用腰疼黑䧟若二便祕澁者是膀胱鬱毒之由用¶
百祥丸牛李膏亦止活十之四五祕要云毒在腎經必¶
黑䧟倒靨用猪尾膏無比散腎經痘後必作㵼發痒急¶
服加味人參丸人參　知母　黄茋　當歸　白术¶
川芎　升麻　甘草　陳皮　獨活　連翹　杜仲¶
木通　沈香痘後若灰色頂䧟發熱寒戰咬牙目無瞳¶
神弄舌泄㵼或發水泡十不救一急服加減異攻散并¶
<pb:KR3e0069_WYG_002-8a>¶
荳䓻丸去附子加黄茋　乾薑若紅潤者可救若紫黑¶
搔痒者不救服川芎　當歸　生地　黄連　黄芩¶
連翹　青皮　木通　前胡　山查　桔梗　甘草若¶
熱退去黄芩　青皮加白术　茯苓腹痛用木香　砂¶
仁疔斑用菊花葉以硃砂一錢作二次服¶
　　治痘四節次¶
發清補滲謂之四節次治痘若一紊亂則氣血顚倒大¶
毒乘虚肆虐而諸症蜂起矣¶
<pb:KR3e0069_WYG_002-8b>¶
當發不發則毒鬱三焦停滯氣道驚狂吐㵼腰疼腹痛¶
或斑或疹肉腫痘塌水嗆錯㗋¶
當清不清則陽明内熱不洩焦紫枯黑渇燥發疔胃爛¶
口臭¶
當補不補則中氣虚白䧟泄㵼痒塌倒靨外剝内攻¶
當滲不滲則脾濕内淫或壯熱或泄㵼或生癰癤¶
　　三因¶
一外因　六氣外襲為外因¶
<pb:KR3e0069_WYG_002-9a>¶
一内因　驚熱内動為内因¶
一不内外因　調攝失宜為不内外因¶
　凡標離則異本合則同若令藥當其節變症自息如¶
　或不應四法必由三因乘之四法正也三因奇也奇¶
　正互用兩得之矣¶
　　治痘有七法(汗/補)　(吐毒/解)　(下小攻/利  便)¶
古云首尾不可汗下者恐表虚妄汗則成斑爛裡虚妄¶
下則成䧟伏也然遇當汗下之症則又不可拘又云非¶
<pb:KR3e0069_WYG_002-9b>¶
㣲汗則無以解其表非㣲下則無以解其裡言㣲汗當¶
在表熱方熾斑㸃未見之先㣲下當在病之初終裡熱¶
毒壅之時不得于正發之時妄施汗下也如氣血和暢¶
榮衛流通表裡無邪稀朗紅綻内症和平出盡發透即¶
温補亦不可用况汗下乎盖治痘之訣有汗下吐攻補¶
解毒利小便之七法總令毒氣得解而已醫者當從發¶
熱見標之初預為之地則多者可少重者可輕自無後¶
來之變症矣痘子只要發得毒盡不使留伏于内故發¶
<pb:KR3e0069_WYG_002-10a>¶
表最先發表必解毒兩者相兼若過重熱者便當察其¶
表裡¶
表有外感非發汗即宜清解必使一書一夜汗出熱透¶
為候盖腠理既通則易出易壯遲則熱燒地盤腠理宻¶
緻毒無由出能免閉門留冦之禍乎縱然發出亦藴毒成¶
斑日後灌漿亦必咳嗽聲啞嗆喉而成外剥矣¶
裡有内傷實熱藴悶腹痛嘔吐宜急消之重者下之使¶
無壅遏則熱退神清若内傷不下則毒留腸胃與穀氣¶
<pb:KR3e0069_WYG_002-10b>¶
相併熱甚煩渴詀語昏沈寧免養虎遺患之禍乎且至¶
六七日後痘既外出腹中虚空内傷之物因而㵼利則¶
不能灌膿而成内䧟矣¶
若熱甚毒重神昏足冷者即于前解散消内之中大加¶
解毒利小便之藥故曰六日以前解毒為主六日以後¶
補托為主過六日則大勢已定救無及矣是以貴乎勿¶
失時也¶
　　宜汗¶
<pb:KR3e0069_WYG_002-11a>¶
痘疹必身熱頭疼鼻塞咽壅痰涕咳嗽面目赤色皮𦂳¶
脈數此皆極熱之故此時若得㣲汗以折其方昌之勢¶
用升麻湯為主　若初熱時頭疼目澁腰痛鼻塞症似¶
傷寒痘尚未出毒裡壅遏治宜疎解用紫蘇湯惺惺散¶
參蘇飲升麻湯　若初起自汗濕熱鬱蒸稟厚能食面¶
紅頰赤煩渴詀狂者當與疎散　若灌膿未靨毒氣太¶
盛能食便秘面赤引飲者亦當疎利之疎者疎散熱氣¶
利者滑利肌竅使不壅遏如三豆飲升麻湯消毒飲導¶
<pb:KR3e0069_WYG_002-11b>¶
赤散之類但不可用峻藥　若出不快清便自調知為¶
在表不在裡用升麻葛根湯㣲發之　痘已發後餘熱¶
不散復有癰毒當用解表藥潔古云㣲下法中佐以風¶
藥是兼發散之意亦愼之也　痘有可汗者汗之當汗¶
不汗後必(原/闕)　　　皮燥喘促面浮隱隱不出肉腫瘡¶
不腫毒停不成漿因寒倒靨皆可汗也但兼解補有殊¶
耳　表實宜汗¶
　　不宜汗¶
<pb:KR3e0069_WYG_002-12a>¶
若初發時不惡寒不拘急不頭痛不脈大此無外感也¶
不可妄汗以成表虚　斑㸃已出不可妄汗　若稟怯¶
自汗内無藴毒天氣和暖面頰不赤水火如常毒已出¶
表茍妄汗則風邪乘虚而入變症百出矣　有因服發¶
散藥邪毒之氣隨汗散作白珠散作小紅瘰應手而解¶
不可不知也　若已出後血氣虧損潮熱惡寒頭疼肢¶
酸者只宜大補氣血不可妄認為傷寒而用發表之劑¶
或服表藥後愈增大熱不可妄認為邪氣未除而重加¶
<pb:KR3e0069_WYG_002-12b>¶
發散以致慢驚之病　如惡寒寒熱往來面青眼白怠¶
倦嗜卧自汗惡風身體厥冷痘色紅綻或白而起脈㣲¶
而虚乃表裡之症發散且忌况於汗乎¶
　　宜下¶
水火者隂陽之徵熱則秘結而不流冷則滑泄而無度¶
　如腹脹便秘小便赤澁口熱咽乾舌燥嗆㗋頰燥痰¶
壅咳嗽喘促驚悸詀語狂亂渴飲痞滿不食上下失血¶
痘色紫赤脈沈實而濇乃裡實症也冝下之　若有熱¶
<pb:KR3e0069_WYG_002-13a>¶
症者當以去風藥㣲下之　若脈數大痘隱隱於皮膚¶
之中人壯實者此裡毒藴盛也非㣲下之漸至青干黑¶
䧟目閉聲啞矣用通幽湯下之　若青干黑䧟身不大¶
熱大小便澁此熱在内也用大黄湯宣風散加㯽榔¶
陳皮(各三/錢)黄芩　甘草　黑牛(各一/錢)為末蜜水調下此¶
方與前風藥㣲下同㫖　有雖是實火未至詀語發狂¶
腹脹便閉止可用墜火飲兼用膽蜜導之　如血分熱¶
用大柴胡湯如氣分熱用宣風散　初起已經吐㵼後¶
<pb:KR3e0069_WYG_002-13b>¶
見壅塞亢極之症再宜下之　若結痂之際脈尚洪數¶
能食便閉此表症不罷裡有熱毒也宜㣲下　或膿汁¶
不乾大便不通用牛黄丹　若收靨之後茍有實熱之¶
症乃可通利　若不結痂疕能食而喘咳腹脹便秘者¶
用承氣湯下之¶
附大柴胡湯¶
　　柴胡(三/錢)　香附(二/錢)　梔子　　甘草(各一/錢)¶
附墜火飲方　石膏(五兩水煎去/渣加入後藥)　黄連　黄芩　蘆¶
<pb:KR3e0069_WYG_002-14a>¶
根(各五/錢)山梔　黄柏　胡黄連(各三/錢)銀柴胡(二/錢)知母¶
木通　梹榔(各一/錢)枳實　大米(一/撮)再煎服¶
　　不宜下¶
如二便清利吐㵼不渴食不化口鼻氣冷不食昏睡脈¶
沈細而遲乃裡虚之症也寒涼且不可而况下乎　身¶
表大熱表症未罷不可利大便　若無藴毒喘脹詀渇¶
煩燥傷食等症不可妄下以成内虚　既發在表縱有¶
熱症只用和平清輕勻氣藥不可妄下　若將靨之時¶
<pb:KR3e0069_WYG_002-14b>¶
毒盡在表必賴裡實以滋養之方能結痂茍妄利則脾¶
胃虚氣血耗䧟伏倒靨之禍立至矣　痘症雖有宜下¶
之症但不可用也巴荳等藥徒傷胃氣熱愈不除便膿¶
癰毒生矣¶
　　宜吐¶
如滴水不入毒氣壅遏氣道食飲停痰形色生變陽氣¶
鬱遏宜吐之用升麻　曲蘖　梔子　荳豉煎服(此方/原非)¶
(吐藥借探則吐/不可忽過探字)　初出之際傷食痰塞欲吐不吐者煎¶
<pb:KR3e0069_WYG_002-15a>¶
二陳湯乘熱服之更用雞翎探吐則胸膈寛暢痘易起¶
發矣　氣虚多汗者忌吐¶
　　汗下奇傳¶
一切有餘之症俱從汗吐下三法治之惟痘疹之症不¶
論虚實一見標㸃即不宜汗下論者以汗能虚表不能¶
泄元其論甚當但有表實而不能發胖及不能行漿而¶
死者有裡實焦黑而死者深為可憫余遇眞人論及表¶
實宜汗裡實宜下于是臨實熱之症用汗下之藥隨手¶
<pb:KR3e0069_WYG_002-15b>¶
應心發皆中的始知禁汗下之説乃不專門之議也¶
　　宜攻¶
若毒盛而正氣未衰者宜先攻後補　若始熱而煩渴¶
驚妄目赤唇燥便秘者當以發表攻邪為主誤補則悶¶
亂昏憒毒伏不出矣　若痘出太甚掀腫紅艶煩渴便¶
秘當以清解之劑攻之誤補則毒愈熾矣　若表裡俱¶
實便調能食尖綻紫滯煩渇便閉者宜攻之誤補則脾¶
實轉增潰爛而難收脾移熱于肝則為驚衂以四順飲¶
<pb:KR3e0069_WYG_002-16a>¶
攻之又清解之¶
　　宜補¶
若毒輕而正氣虚者宜補之　若元氣素弱未出時用¶
和解湯先補助其升發　若既出而表裡俱虚平䧟灰¶
滯吐利不食宜補之　若已出後氣血虧損潮熱惡寒¶
或頭疼四肢酸痛只宜大補　若不肻結痂者是内外¶
鬱蒸無隂以歛之也恐毒氣復入宜補隂以養陽用參¶
歸飲　若痘後胃弱不思食脾弱不能運化毒氣不清¶
<pb:KR3e0069_WYG_002-16b>¶
身熱不退只宜健脾調胃敗毒扶元若認為傷食而尅¶
伐之必反增嘔噦泄㵼而成慢驚矣¶
　　宜解毒¶
經云小熱當解毒者盖以小熱不解大熱必至用玳瑁¶
湯獨聖散紫草飲犀角飲或消毒飲加紫草若又利其¶
小便恐損眞氣　若痘出太甚而不結痂者此毒氣内¶
外貫注也若不速解則毒入攻心為害甚矣宜用猪尾¶
膏¶
<pb:KR3e0069_WYG_002-17a>¶
　　宜利小便¶
痘已出而内熱小便不利者宜利之　經云大熱當利¶
小便謂身熱脈實大小便秘津液燥渴氣滿胸中雖能¶
食而不灌膿結痂當此之際懼生黑䧟疔斑咽啞痒塌¶
氣搐牙疳之症故利小便使心火有所導引雖不用涼¶
藥而熱勢自減矣以導赤散主之　若痘未出已曾利¶
過今痘既出切不可再利即使果宜再利亦當小其劑¶
　若熱甚而渴面赤悶亂太吐便澁宜利小便用通闗¶
<pb:KR3e0069_WYG_002-17b>¶
散以為之主¶
　　治痘要略¶
痘疹是先天淫火伏于命門遇歲火流行觸發起於心¶
肝脾肺者為輕試言其常期則發熱三日見標三日起¶
脹三日灌膿三日收靨三日共十五日為定期發熱至¶
見標六日切莫輕忽痘之吉凶全係於此其大勢則身¶
熱和緩神清氣爽者痘必輕煩燥悶亂昏睡吐㵼者痘¶
必重如足脛熱兩腮紅大便秘小便澁上氣急渇不休¶
<pb:KR3e0069_WYG_002-18a>¶
脈洪數七者為三陽熱症不宜服熱藥也足脛寒腹虚¶
脹糞色青面㿠白嘔乳食目睛靑脈沈㣲七者為三隂¶
寒症不宜服涼藥也治痘之法表裡虚寒宜温脾胃助¶
氣血為主表裡實熱宜涼血解毒為主表熱者宜清涼¶
解毒而分利之裡熱者宜解毒而兼清涼宻則有毒疎¶
則無毒涼血則免紅紫解毒則免黑䧟表虚不補則成¶
外剥裡虚不補則成内攻表實過補則不結痂裡實過¶
補則發&KR1012;毒初㸃痘少不可過表以成斑爛如色乾紫¶
<pb:KR3e0069_WYG_002-18b>¶
疎則涼血以免黑䧟按騐之法輕手按之即熱者其熱¶
在表重手按之始熱者其熱在裡不輕不重按之而熱¶
者其熱在表裡肌肉之間熱者清之寒者温之虚者補¶
之實者下之外重則治表為本内重則治裡為先表實¶
裡虚則䧟伏倒靨裡實表虚則發慢遲收有膿者生無¶
膿者死諸痛為實諸痒為虚膿期皮膚痛者氣血運痘¶
而疼乃佳兆也腸内疼痛而神昏此伏毒在内乃凶兆¶
也調理之法則報㸃三日當托裡而解表使痘易出有¶
<pb:KR3e0069_WYG_002-19a>¶
氣虚而不能出者該㣲補其氣氣和則出自快也起壯¶
四五六日以清涼解毒滋味為主使痘易長清涼則不¶
血熱乾枯解毒則不黑䧟也灌漿七八九日以調補氣¶
血保元助膿為主使痘易灌也收靨十日十一日十二¶
日以清利收斂補脾利水為主使痂正而易落也然此¶
特論其常耳若他症又不可拘以日數有隨出隨長隨¶
灌隨靨七八日而成功者此毒輕而氣血壯盛也有使¶
之出使之長使之灌使之靨綿延至十八九日而成功¶
<pb:KR3e0069_WYG_002-19b>¶
者此毒輕而血氣虚弱也苟痘未出而用寒涼則毒凝¶
滯熱毒未解而用温補則毒藴蓄至于收痂之後亦當¶
愼風寒節飲食調氣血解餘毒而熱痘發為表症如或¶
妄汗則榮衛重開風邪乘虚作變者有之毒未盡出為¶
裡症如或妄下則内虚引毒土不勝水變黑歸腎者有¶
之非究心于平日精審于臨時者烏能無誤乎¶
　　隂陽氣血論¶
陽者心之元陽也隂者腎之眞隂也隂陽互為其根發¶
<pb:KR3e0069_WYG_002-20a>¶
生聚散而彰于外者陽之徳也灌溉滋潤而守于内者¶
隂之徳也血隂也氣陽也心配離而生血乃陽中有隂¶
也故心中之血即腎中之眞水也含蒸醖釀火之用也¶
腎配坎而生氣乃陽中有隂也故腎間動氣即心之眞¶
火也呴嘘鼓動火之用也坎離相生水火相濟隂陽相¶
乘所以能變化而合天地四時生長收藏之道也血氣¶
之分猶清濁之本乎上下也(此指根紅/頭白時言)氣血之交猶隂¶
陽之互為依附也(此指起脹/灌漿時言)當分不分毒結之也如升¶
<pb:KR3e0069_WYG_002-20b>¶
陽散鬱何不分之有當交不交毒隔之也如清熱解毒¶
何不交之有隂不足則陽不長枯萎之變生焉陽不足¶
則隂不生伏䧟之患出焉故痘之起脹現形責之氣行¶
漿充灌責之血夫包血成圓者氣也氣能拘血制毒則¶
痘窠必尖圓而周淨附氣成暈者血也血能附氣制毒¶
則痘暈必光明而紅活故頂䧟者氣之虚痒塌者氣之¶
離暈枯者血之虚根散者血之離暈也圓也氣血之所¶
為也而所以成圓成暈者氣血不得耑主也乃元氣主¶
<pb:KR3e0069_WYG_002-21a>¶
之也氣衛于脈外充痘之形血榮于脈内華痘之色而¶
元氣又為榮衛之主故元氣盛則血能載毒以附氣氣¶
能拘血以化毒隂施陽化痘自應期而開合火毒斯解¶
矣苟元氣一虧則氣血交會分皆不足氣在内而外不¶
固則血載毒出為外剥氣在外而内不續則血載毒入¶
為内攻所謂陽道虚隂往從之隂道虚陽往從之之義¶
也諸症變作眞元愈損毒愈不化矣故形色者末也衛¶
氣者本也元氣者又本之本也故善治者必求本源諒¶
<pb:KR3e0069_WYG_002-21b>¶
其形體而後用藥小兒臓腑柔嫩易至虚弱實者用藥¶
且不可太過况弱者乎凡痘極好至囘謝日而變逆者¶
盖以形體素弱宜補益而反攻刦使元氣一驅而出外¶
雖榮灌内實剥耗何以收成故諒形體者非玩其形而¶
審其形中之神也古云不慮形惡慮無神不慮色惡慮¶
無彩神綻而突彩潤而明惡痘中有一二紅綻可愛雖¶
凶無損以元氣猶存也故色如猪肝如洗過舊紅絹者¶
死何也元氣亡而神彩失也善治者詳審元氣而調養¶
<pb:KR3e0069_WYG_002-22a>¶
之夫元氣在心領意㑹而已脾胃者氣血之父心腎者¶
氣血之母肺肝者氣血之舍也故脾納水穀其捍氣注¶
于腎而為氣腎舍于肺而為衛衛氣所以充皮毛肥腠¶
理開槖籥運樞機者也衛氣虚則神機息而痘不起發¶
毒乘氣虚而入肺則為䧟伏而歸腎矣脾之精氣注于¶
心而為血心舍于肝而為榮以走九竅注六經朝百脈¶
充溢臓腑灌溉肢體者也榮衛虚則化源絶而痘不光¶
澤其毒乘血之虚而入肝則為痛痒而歸心矣故善治¶
<pb:KR3e0069_WYG_002-22b>¶
氣血者一以脾胃為本盖血虚者多由胃氣虧損元氣¶
不足所致而血虚必先補氣何也血者隂也隂者難成¶
而易虧隂無驟補之理人知隂不可盛隂盛則陽消而¶
不知陽不可衰陽衰則隂長也盖氣有神而無形補之¶
則易充可猝辨于斯須(人參能囘陽于無何有之鄉附/子能追復既散之元陽是也)¶
血有質而有形補之難速效須預養化毒(如水有風而/舟行更利水)¶
(必朝宗于東流/隂必從陽也)雖血能運毒然氣或少餒則血無慿藉¶
何以運毒故魏氏補血虚不用歸地而反用參茋白术¶
<pb:KR3e0069_WYG_002-23a>¶
為君得東垣補其氣則血自榮内經陽生隂長之理也¶
嘗觀治便血虚滑者産後去血過多發熱崩漏下血不¶
止者血虚也而用參茋姜附為君佐以血藥而兼升提¶
皆獲竒效豈非血虚先補氣乎然有陽盛而隂亦消者¶
何也盖痘瘡之火起于命門相火而統于心經君相火¶
燔灼所恃者心腎皆少隂也心中有血腎中有水邪火¶
不盛則用能有以制之奈何陽道常饒隂道常乏火毒¶
易熾眞水易耗津液易竭氣滯發燥不能潤于皮毛滋¶
<pb:KR3e0069_WYG_002-23b>¶
于腠理而痘中之血將化毒成膿者忽乾枯而變黑矣¶
黑本水之色今血色本赤而變為黑者火極似水之象¶
也謂之歸腎者邪毒併歸于腎則實也謂之腎虚者腎¶
中之眞隂虧也用百祥丸等藥以救之亦幸而免爾¶
　　痘毒論¶
毒盡歸于痘之根粒則不為害不盡歸于痘之顆粒則¶
大能為害如發熱初出尖圓色紅與無痘處皮色逈異¶
挨次出齊是毒盡歸於顆粒者也倘痘不尖圓與無痘¶
<pb:KR3e0069_WYG_002-24a>¶
處渾無界限不快不齊是毒不盡歸于顆粒者也無論¶
所用何劑劑中必加山甲以透其竅而逐其毒如起脹¶
行漿根紅頭白周圍環抱是毒盡歸于顆粒者也無論¶
所用何劑劑中必加白芍以歛其血而收其毒此屢試¶
屢騐者也¶
　　預解毒法¶
痘發于心心華在面宜預知解毒法如青筋現露目中¶
泪出是毒發于肝也肝木能生心火從後來為實邪肝¶
<pb:KR3e0069_WYG_002-24b>¶
為水泡風火相煽必作痒且有目疾宜預解肝毒用羌¶
活　枳實　柴胡　若面赤如錦額上紅筋現露詀妄¶
多驚咬牙煩哭是毒發于心也心火自旺為正邪須防¶
䧟伏宜預解心毒用導赤散加黄連　辰砂　若口乾唇¶
黑面黄而燥是毒發于脾也心火生脾土從前來者為¶
虚邪脾為斑心為疹恐夾斑疹及灰白痒塌吐利或肌¶
肉潰爛宜預解心脾之毒用四君子湯調元湯加白芍¶
　連翹　防風　如面色㿠白鼻乾涕清鼻衂是毒發¶
<pb:KR3e0069_WYG_002-25a>¶
于肺也肺火刑金勝其所勝而為㣲邪必喘嗽煩渴手¶
搯睂目面鼻宜㣲解肺毒用㵼白散合甘桔湯加花粉¶
　牛蒡　若面色黑氣如烟目中見鬼頭熱足令是毒¶
發于腎也腎水能克心火為賊邪宜預解腎毒若黑䧟¶
不治¶
　　五臓伏毒¶
毒伏于心　初出一㸃隱血伏皮下不成粒其死至速¶
毒伏于肝　初出如水珠皮肉染丹者必搔痒而死¶
<pb:KR3e0069_WYG_002-25b>¶
毒伏于脾　初出皮下肉先浮腫必潰爛嘔泄不食而¶
死¶
毒伏于肺　初出如麩片皮枯不潤必喘悶而死¶
毒伏于腎　初出多血泡黑䧟必血妄行而死¶
　　五運六氣(五運者金木水火土也也/六氣者風寒暑濕燥火)¶
痘症之候或間數年而發或發連年不已何也經曰不¶
知年之所加氣之盛衰虚實之所起不可以為工矣盖¶
司天者主行天之令上位也在泉者主地之化下位也¶
<pb:KR3e0069_WYG_002-26a>¶
歲會者主天地之間人物化生之氣中位也一歲之中¶
有此上中下三氣各行化令氣偶符㑹而同者則通其¶
化于人而病矣所以瘡疹必待其年而發也¶
　　六十年天符十二年¶
戊子　己丑　戊午　己未　戊寅　戊申　乙酉¶
丙辰　丁巳　丁亥　丙戌謂之天符者司天與運同¶
者也¶
　　太乙天符四年¶
<pb:KR3e0069_WYG_002-26b>¶
戊子　己丑　戊午　己未謂之太乙天符者司天與¶
運及辰之同也¶
　　歲會八年¶
丙子　己丑　丁卯　甲辰　己未　甲戌　戊午¶
乙酉謂之歲會者歲與支同如丙子年丙辛合而化水¶
支子亦是水餘例此¶
　　同天符者六年¶
甲辰　甲戌　庚子　庚午　壬寅　壬申¶
<pb:KR3e0069_WYG_002-27a>¶
　　同歲㑹者六年¶
癸卯　癸酉　癸巳　癸亥　辛丑　辛未¶
謂之同者歲㑹與在泉合其氣化陽年曰同天符隂年¶
曰同歲㑹五者離而言之共三十六年合而言之止二¶
十六年經曰天符為執法歲㑹為行令太乙天符為貴¶
人邪之中人則執法者其病速而危行令者其病徐而¶
待貴人者其病暴而死¶
　　十干五運¶
<pb:KR3e0069_WYG_002-27b>¶
甲己年為土運(宜暖不宜/寒用温藥)乙庚年為金運(宜清不宜/燥用平劑)丙¶
辛年為水運(宜暖不宜/寒用熱藥)丁壬年為木運(宜平不宜/燥用和藥)戊癸¶
年為火運(宜寒不宜/熱用涼藥)¶
　　十二支司天在泉(司天主上半年/司泉主下半年)¶
子午卯酉年(少隂君火/陽明燥金)迭為(司天/在泉)宜清之¶
辰戌丑未年(太隂濕土/太陽寒水)迭為(司天/在泉)宜温之¶
寅申己亥年(少陽相火/厥隂風木)迭為(司天/在泉)宜涼之¶
子午之歲少隂君火主之寅申之歲少陽相火主之凡¶
<pb:KR3e0069_WYG_002-28a>¶
此數年剛柔失宜升降抑窒舊者不退新者不遷所以¶
連年發而不已也¶
　　預占痘時¶
凡冬温來歲必發痘痘毒藏于寒水在右腎之下煎熬¶
左腎足太陽膀胱(左腎為水右腎/為命門相火)寒水夾脊逆流上頭¶
下額手太陽小腸不得傳遍逆于面上發于太陽之經¶
壬癸水尅丙子火也當寒水司令而反温則其毒動矣¶
　　騐出痘¶
<pb:KR3e0069_WYG_002-28b>¶
兩耳垂珠冷鼻尖尻尾寒中指與足指一様似冰然或¶
鼻梁黄而嘔吐或眼昏花而濛焉顴臉紅睡而閃縮頭¶
垂作痛而眩眩睂促不開呵欠頻撮睡常剉聲夢常驚¶
攝體時熱舌常唺睛轉白痘疹也口熱醋氣妳瓣不消¶
項急腹疼傷寒也身熱無時肢節頭疼時疫也汗出涕¶
清傷風也午後發熱右額有紋傷食也傷寒發熱則面¶
紅手足㣲温傷食發熱則面黄白手足壯熱痘疹發熱¶
男則面黄體重女則面赤腮燥男左女右耳尖手足騐¶
<pb:KR3e0069_WYG_002-29a>¶
之　痘疹與傷寒相似而治法與傷寒不同傷寒從表¶
入裡止現一臓之症而逓傳痘則從裡出表而各臓之¶
症並形有因傷風傷寒而發有因時氣傳染而發有因¶
傷食嘔吐而發有因跌蹼驚恐而發症候多端須以兩¶
眼䑃朧羞澁耳垂冷骫骨冷鼻冷中指尖冷騐之盖屬¶
陽出則腎臓無症耳與骫足俱屬于腎部獨冷又須視¶
其耳後有紅紋赤縷顴間有花紋為騐¶
　　按方異治¶
<pb:KR3e0069_WYG_002-29b>¶
西北　天不足于西北西北地勢髙燥風氣猛烈水涸¶
而木梟故患痘多眼疾¶
東南　地不足于東南東南地勢卑濕風氣柔弱土虚¶
而金梟故患痘多手足腫爛¶
兩廣　廣地淫熱而風梟啖腥而嗜辣故患痘多癬癩¶
兩浙　浙地浴陽而藴酷好油煎而嗜辛辣故患痘多¶
疔¶
黄石峰曰北人醫痘要清肝清肝不怕眼膜縵南人治¶
<pb:KR3e0069_WYG_002-30a>¶
痘要理脾理脾何愁腫爛肢廣人治痘要戒腥戒腥不¶
怕癬來生浙人治痘要解毒解毒何愁疔似簇觀此則¶
知治痘者當隨地以制宜矣¶
　　陳氏錢氏立方¶
昔陳氏適遇寒水司天時令又値嚴冬故立木香散異¶
攻散二方以救肺腎之痘灰白沈匿者¶
昔錢氏適遇君相火司天時令又値酷暑故立紫草湯¶
四聖湯二方以救心肝之痘焦紫不起者　後人不知¶
<pb:KR3e0069_WYG_002-30b>¶
立方之意一概用之誤人多矣此書開載氣運圖說使¶
觸類而引伸之¶
　　加減古方法¶
用方必先量兒厚薄病之淺深預將主方撮起然後加¶
減加不可過于本方減不可失去本方不然脱盡本方¶
則不合製方伐病之本㫖矣¶
　　古方不可執用¶
世多用陳仲文之方不分表裡虚實寒熱在初則用升¶
<pb:KR3e0069_WYG_002-31a>¶
麻葛根湯在後則用木香異攻散殊不知表實者用升¶
麻葛根湯試為發散之劑若表虚用之益虚其表痒將¶
隨作能無殺人表裡虚寒者暫用木香異攻散以治觸¶
冒寒邪背陽反隂可也如或狂渴有痰二便秘結具諸¶
火症者亦用之則内有附子　肉桂　半夏燥熱助火¶
之味以火濟火能無殺人　如保元湯世稱王道若用¶
于熱實未解之前亦能助邪殺人若火毒既解而虚者¶
用之方當¶
<pb:KR3e0069_WYG_002-31b>¶
　　審元禀强弱靜怯勇躁肥白痩黑¶
看痘于見㸃論血氣不若從發熱時先别其形氣以定¶
虚實素壯實者用加味升麻葛根湯素怯弱者用加味¶
升麻飲不可出汗太多恐表虚難起灌　靜怯不驚者¶
此元氣不足作虚寒治標必灰白宜補元散熱又有熱¶
而怯靜者亦為虚(此最難看/最要細心)勇躁不安者為邪熱壅閉¶
作實熱治標必多而紅紫宜解毒退熱故曰痘瘡在形¶
體上别勇怯也　别肥白定氣血痰熱肥白之人多痰¶
<pb:KR3e0069_WYG_002-32a>¶
而氣虚痘毎不起發而灰白宜于解毒藥中加理痰補¶
氣之味如六君子湯二陳湯是也　别瘦黑定氣血寒¶
熱痩黑之人多熱而血少痘毎不紅潤而乾枯宜于解¶
毒藥中加散熱補血之劑如荆蒡翹防四物湯是也能¶
察其氣血痰熱之多少而預防之則後易為力矣¶
　　治痘分别用藥¶
虚脱者使其毒盡出然後可補補中宜兼升發　形似¶
虚寒者宜涼血助痘使毒氣流暢　氣血不足又為熱¶
<pb:KR3e0069_WYG_002-32b>¶
毒銷爍陽㣲隂弱者雖當發洩火毒然亦不宜過于疎¶
解　色不紅活碎小稠宻者雖宜温補但濃煎可免滑¶
腸　膿期少食又吐色白者始宜温補　漿足之後無¶
他症者不拘症候並用保嬰百補湯¶
　　諸臓引經藥¶
小腸膀胱屬太陽羌防藁本是其鄉膀共麻黄柏桂澤¶
手兼赤茯地黄良　陽明大腸并足胃升麻白芷葛根¶
最加入石膏及大黄胃内還須蒼半防若問大腸何所¶
<pb:KR3e0069_WYG_002-33a>¶
共秦芃連翹麻仁當¶
少陽經屬膽三焦青皮柴胡用不饒膽還膽草連半夏¶
芎茋熟地附辛焦　太隂經屬脾與肺升麻麻黄葱白¶
芷脾叅芍术與歸防砂草吳茱茋與次肺加桔梗共天¶
冬桑皮梔芩杏仁治¶
少隂經屬腎與心獨活還須兼細辛桂茋丁附腎家勝¶
歸地黄連桂向心　厥隂肝與心包絡青皮柴胡亦用¶
着羌甘龍膽共歸肝熟地丹皮還向絡¶
<pb:KR3e0069_WYG_002-33b>¶
　　寒熱藥暫用¶
峻熱之藥初起用之能助邪火而為害峻寒之藥漿後¶
用之能傷胃氣而作㵼然有大寒大熱之症亦當暫用¶
經云痘要温和疹寒涼惟適中而已¶
　　用藥總訣¶
凡藥過于熱必涸過于寒必凝過于潤必滑腸過于攻¶
必損元過于補必助邪氣古云藥隨病轉機非在我醫¶
者須以舌為樞紐盖舌通五内視舌以用藥則縱横自¶
<pb:KR3e0069_WYG_002-34a>¶
如臨難無疑矣¶
　　用藥¶
凡用藥須用甘潤清輕之味大忌酸燥重濁之品甘潤¶
能潤肌膚清輕能走經絡燥味能燥肌膚濁味能滯經¶
絡肌膚濕則痘易漿肌膚燥則痘易焦經絡通暢則血¶
脈榮潤經絡凝滯則氣阻隔直待腐底靨爛不乾以致¶
痘痂多日不落然後用燥斂之藥斯為宜耳如熟地¶
蒼术　厚朴多令痘沈不可擅用如五味子　棗仁¶
<pb:KR3e0069_WYG_002-34b>¶
白芍酸斂大能為害如瓜蔞仁　穿山甲　牛蒡子雖¶
不可無須防滑腸如赤茯苓　大腹皮能燥皮膚即殭¶
蠶　砂仁亦能發癢其餘俱載氣虚痘症後　凡用地¶
黄宜薑製以防膩膈用芍藥宜酒炒以防酸寒伐胃用¶
黄芩宜酒炒¶
　　用藥須審天時¶
凡發熱疑似之間一發便見方用發表之劑務察天時¶
若遇寒冷不拘春冬腠理常宻氣血凝滯痘出必遲遲¶
<pb:KR3e0069_WYG_002-35a>¶
則温熱熱不得汗必成壅遏亟用辛熱之味以發之桂¶
枝葛根湯或五積散去乾薑¶
若遇暄熱則腠理疏通氣血淖濁發洩太過恐有潰爛¶
之患必以辛涼之劑以發之升麻葛根湯¶
若遇温和之令用人參敗毒散雙解散最佳¶
　　四季用藥治法¶
春裡痘須看蟄前與蟄後治宜疎暢抑肝榮　青皮¶
紫草扶助脾元厚炙甘草　白术　大棗兼用肺藥花¶
<pb:KR3e0069_WYG_002-35b>¶
粉　貝母取金以平之不致于傷大補榮血不宜投驚¶
搐本常㣲吐衂因内冦須要防斑疔脇井血盆搆¶
夏裡痘須看至前與至後治宜和解清心炎黄連　黑¶
梔　木通　燈心蕩滌陽明垢　牛蒡子再兼滋腎人¶
參　地黄取水以養之不致于烈升陽酷熱毋妄投煩¶
詀是時㣲指冷為迍咎須防鴆疔斑胸臉封蛇凑¶
秋裡痘須看露前與露後治宜發散理太隂桔梗　門¶
冬　桑皮滋腎天癸茂　𤣥參　製黄柏再兼肝藥當¶
<pb:KR3e0069_WYG_002-36a>¶
歸　生地取木以扶之免致虚汗泄伐之劑不宜投吐¶
𠻳本常徵噎嗆刀兵鬬此時泡若形樞翕居惡紂¶
冬裡痘須看至前與至後治宜煖活滋天元丁香　人¶
參　黄茋振托陽明宙川芎　牛蒡　　當歸兼以升¶
峻　升麻　乾薑　蟬脱取火以炎上不致伏匿寒涼¶
墜下不宜投腹痛是時徵柱折為尸&KR0008;此時若發丹背¶
俞莫馳驟¶
　　嚴寒運遇寒水毒鬱肌膚起粟出不快¶
<pb:KR3e0069_WYG_002-36b>¶
痘必面青喘急精神昏冐寒熱交作四肢厥冷宜辛熱¶
以發之毒得寒則凝得熱則行也用陳氏木香散加蘇¶
梗或五積散桂枝葛根湯如兼詀語宜解肌發散而兼¶
温養用紫草　蟬脱活血散¶
　　酷暑遇君相火運毒為熱助隂水乾涸煩悶昏憒¶
此水不制火陽獨治不能生長宜清暑益氣為主如滿¶
天秋人參白虎湯或五苓散抱龍丸之類加木通　葛¶
根主之¶
<pb:KR3e0069_WYG_002-37a>¶
　　暴寒折毒壅膚如隠疹如黑痣或青或紫(俗名/鬼捏)¶
壯年肌厚腠宻尤多此痘必壯熱煩燥鼻塞聲重𠻳咳¶
頭疼喜盖覆倚偎懷中宜却寒温肌如賽春雷透肌散¶
牛蒡殭蠶散紫背荷葉散參蘇飲敗毒散¶
　　看痘法¶
先去小兒肚兠使其胸中毒氣易洩冬寒方令衣煖夏¶
月房中宜置水缸恐痘為熱蒸腐爛¶
看痘須𦂳閉門忩用草紙撚作條子蘸清菜油㸃火照¶
<pb:KR3e0069_WYG_002-37b>¶
之觀兩顴宜以條子照兩耳邉及鼻梁平照觀中庭宜¶
以兩目角邉平照斜目注視皮中肉内影影躍躍是何¶
色㸃自當歴歴明白若是麻疹則生于皮外若是痘瘡¶
則根于肉内(如笋根/在土内)設當頭直照反黯而不見天光日¶
色下亦不見先以燈光照確然後再以日光覆看則痘¶
色根脚無遺漏盖燈之色易紅忩下之色易白必須合¶
而觀之¶
　　看痘要訣¶
<pb:KR3e0069_WYG_002-38a>¶
先看部位知屬何經氣血多少次看形色後看症候知¶
毒氣淺深然後合勇怯肥痩歲氣方宜調理䕶持而斟¶
酌投劑方可為人之司命然形色只論神彩症候先觀¶
靜躁¶
看聫舌　初標有三五粒相連近者後必宻逐㸃單見¶
稀逺者後必少毒之淺深決矣(盖痘先細後大加後倍/後并片故預量其後之)¶
(稀宻/可也)¶
㸔正面五岳粗細　起發粗綻者輕若碎小粘連且緩¶
<pb:KR3e0069_WYG_002-38b>¶
緩而發者勢必稠宻見㸃日餘依然隠隠不發起者危¶
(好痘易發易/起朝夕換眼)¶
看睂以上　㡬㸃形色神彩可愛既不瑣碎又不歪斜¶
縱遍身稠宻襍亂百出終無大咎¶
看任督二經部位　任脈自承漿以下至心際督脈自¶
人中以上從頂而下脊至于尾閭光潤疎朗為吉枯燥¶
稠密為㐫¶
看胸背　宜疎不宜宻若見面上多心胸臍腹俱有而¶
<pb:KR3e0069_WYG_002-39a>¶
先吐先㵼者毒氣上下分消而能食者亟與清涼解毒¶
䟱利可免困頓¶
看頭眼　頭面腫目開痘多有色澤毒氣已充可兼補¶
益解毒亦不為害(六七日眼/不閉者凶)¶
看頭面四肢先後　頭靣先標後及四肢者可治(反是/不治)¶
看舌上　未見標㸃大熱蒸鬱難決其輕重看舌上有¶
痘否常有舌上見標舌色無黑能乳食者調治之痘亦¶
散出于外也用升麻湯加連翹　牛蒡　細辛¶
<pb:KR3e0069_WYG_002-39b>¶
看堅實　頭面痘細碎堅實摸之碍手火毒有餘雖或¶
煩燥不食或泄㵼亦無妨只取堅實為生意也急與四¶
物湯加黄芩　黄連　犀角　麥冬　木通¶
看根脚　若暈起紅活雖頂䧟而弦則髙者此生意也¶
雖灰紫可治若根脚不起血死不活雖輕難治凡脚散¶
者斷不可用升麻葛根湯¶
看頭面并斑色　頭面少色紅活雖遍身有斑疹但以¶
頭面諸陽為主尚有生意用犀角湯次四物湯酒炒黄¶
<pb:KR3e0069_WYG_002-40a>¶
芩　黄連解毒之品有黑斑者難治¶
看痘次序　未出看其兩目不腫皮肉不紅出後看其¶
紅潤綻突膿黄漿老收靨看其痂落瘢紅不赤不黑無¶
凸無凹反此則危　前人謂初出為血泡以紙撚照之¶
内裡紅色非水非膿是也至于起發化而為水泡以紙¶
撚照之内理光瑩非血非膿是也至于承漿化而為膿¶
泡以紙撚照之内裡純白是也¶
　¶
<pb:KR3e0069_WYG_002-40b>¶
　¶
　¶
　¶
　¶
　¶
　¶
　¶
　仁端録卷二¶
